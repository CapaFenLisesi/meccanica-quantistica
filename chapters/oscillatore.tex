\chapter{L'oscillatore armonico}
Il sistema fisico più semplice da studiare in meccanica quantistica, contrariamente alla tradizione, non è la particella libera, in quanto l'operatore impulso (che sarebbe l'unico ad apparire nell'hamiltoniana) è un po' particolare e richiede una trattazione dedicata, che faremo in seguito.
Il sistema più semplice risulta invece essere l'oscillatore armonico, che studiamo qui in una dimensione.
Occupiamoci del problema fondamentale di individuare gli autovalori possibili dell'operatore hamiltoniano, e la loro probabilità associata.
Diamo innanzitutto l'operatore hamiltoniano, in cui sostituiamo già la costante $k$ della forza di richiamo con $m\omega^2$, in modo da evidenziare la frequenza naturale dell'oscillatore ($\omega^2=k/m$):
\begin{equation}
	\op H=\frac1{2m}(\op p^2+m^2\omega^2\op q^2).
	\label{eq:H-oscillatore}
\end{equation}
Chiamiamo $E_0,E_1,\dots,E_n,\dots$ i suoi autovalori, ordinati in modo crescente, ossia con $E_i\leq E_{i+1}$ per ogni $i$, e indichiamo di conseguenza gli autostati corrispondenti con $\ket{E_i}$.
L'autostato $\ket{E_0}$, per cui l'energia è minima, è anche chiamato \emph{autostato fondamentale}.
Cominciamo con un primo importante risultato.
\begin{teorema} \label{t:oscillatore-autovalori-positivi}
	Gli autovalori di $\op H$ di un oscillatore armonico sono tutti positivi.
\end{teorema}
\begin{proof}
	Preso uno stato qualunque $\ket{x}$, il valore di aspettazione dell'energia è
	\begin{equation}
		\avg{H}=\bra{x}\op H\ket{x}=\frac1{2m}(\bra{x}\op p^2\ket{x}+m^2\omega^2\bra{x}\op q^2\ket{x}).
	\end{equation}
	Ora, dato che $\op p$ è hermitiano, $\bra{x}\op p^2\ket{x}=\bra{x}\adj{\op p}\op p\ket{x}$ che è la norma di $\op p\ket{x}$, e lo stesso per la posizione, dunque sono entrambi positivi o nulli: allora $\bra{x}\op H\ket{x}\geq 0$ qualsiasi sia $\ket{x}$.
	Se vale per qualsiasi stato, sarà vero anche per gli autostati $\ket{E_i}$, e se li prendiamo normalizzati allora
	\begin{equation}
		0\leq\bra{E_i}\op H\ket{E_i}=E_i\braket{E_i}{E_i}=E_i
	\end{equation}
	cioè tutti gli autovalori non sono negativi.
	Se prendiamo poi l'autostato fondamentale $\ket{E_0}$, esso non può avere l'autovalore nullo: infatti $E_0=0$ se e solo se $\bra{E_0}\op H\ket{E_0}=0$, vale a dire
	\begin{equation}
		\frac1{2m}(\bra{E_0}\op p^2\ket{E_0}+m^2\omega^2\bra{E_0}\op q\ket{E_0})=0,
	\end{equation}
	ma sono tutti addendi non negativi quindi l'equazione è vera se e solo se $\bra{E_0}\op p^2\ket{E_0}=0$ e contemporaneamente $\bra{E_0}\op q^2\ket{E_0}$.
	Come prima, però, questi due sono la norma di $\op p\ket{E_0}$ e $\op q\ket{E_0}$, e ciò significherebbe che questi due vettori siano nulli, vale a dire $\op q\ket{E_0}=0$ e $\op p\ket{E_0}=0$, e di conseguenza $\ket{E_0}$ sarebbe un autostato simultaneo di $q$ e $p$.
	Questo fatto però viola il rapporto di indeterminazione per cui $\Delta q\Delta p\geq\frac{\hbar}2$ in \emph{qualsiasi} stato: in questo caso invece si avrebbe $\Delta q\Delta p=0$, in quanto sapremmo con precisione posizione e impulso (entrambi nulli).
	Allora è assurdo che $E_0$ sia nullo: se non è nemmeno positivo per quanto dimostrato precedentemente, allora $E_0>0$.
	Dato che $E_0$ è l'autovalore minimo, segue immediatamente che $E_i>0$ per ogni $i$, ossia ogni autovalore di $H$ è positivo.
\end{proof}

Nell'oscillatore armonico riconosciamo anche la simmetria che è presente anche nella controparte classica: i valori di aspettazione della posizione e dell'impulso sono zero, negli autostati di energia.
Infatti, preso un qualunque operatore $\op A$,
\begin{equation}
	\bra{E_i}[\op H,\op A]\ket{E_i}=\bra{E_i}\op H\op A\ket{E_i}-\bra{E_i}\op A\op H\ket{E_i}=E_i^*\bra{E_i}\op p\ket{E_i}-E_i\bra{E_i}\op p\ket{E_i}=0
\end{equation}
in quanto $E_i\in\R$.
Allo stesso tempo, il commutatore con $\op p$ vale
\begin{equation}
	[\op H,\op p]=\frac1{2m}[\op p^2+m^2\omega^2\op q^2,\op p]=\frac1{2m}[\op p^2,\op p]+\frac{m\omega^2}{2}[\op q^2,\op p]=\frac{m\omega^2}2(\op q[\op q,\op p]+[\op q,\op p]\op q)=i\hbar m\omega^2\op q\ne 0
	\label{eq:commutatore-Hp}
\end{equation}
cioè $\op q=[\op H,\op p]/i\hbar m\omega^2$.
Di conseguenza il valore di aspettazione di $q$ da un autostato di energia risulta
\begin{equation}
	\bra{E_i}\op q\ket{E_i}=\frac1{i\hbar m\omega^2}\bra{E_i}[\op H,\op p]\ket{E_i}=0.
\end{equation}
Con lo stesso ragionamento, calcolando $[\op H,\op q]$ si giunge a $\bra{E_i}\op p\ket{E_i}=0$.

Calcoliamo infine lo stato di energia minima: assumendo $\braket{E_0}{E_0}=1$, abbiamo
\begin{equation}
	E_0=\bra{E_0}\op H\ket{E_0}=\frac1{2m}(\bra{E_0}\op p^2\ket{E_0}+m^2\omega^2\bra{E_0}\op q^2\ket{E_0}),
\end{equation}
ma $\bra{E_0}\op p^2\ket{E_0}=\avg{p^2}$, e dato che $\avg{p}=0$ si ha $\Delta p^2=\avg{p^2}-\avg{p}^2=\avg{p^2}$ (analogamente per $q$), quindi\footnote{Sfruttiamo la disuguaglianza $a^2+b^2\ge 2ab$, per $a,b\in\R$: basta considerare $(a-b)^2\ge 0$ per dimostrarla.}
\begin{equation}
	E_0=\frac1{2m}(\avg{p^2}+m^2\omega^2\avg{q^2})=\frac1{2m}(\Delta p^2+m^2\omega^2\Delta q^2)\ge \frac1{2m}2m\omega\Delta p\Delta q=\omega\Delta p\Delta q\ge\frac{\hbar\omega}2,
\end{equation}
e in particolare vale proprio $\hbar\omega/2$ soltanto se $\Delta p=m\omega\Delta q$.
Pertanto lo stato di minima energia, che è allo stesso tempo lo stato di \emph{minima indeterminazione}, è dato da
\begin{equation}
	\begin{cases}
		\Delta p=m\omega\Delta q\\ \Delta p\Delta q=\frac{\hbar}2.
	\end{cases}
	\label{eq:oscillatore-armonico-stato-minima-energia}
\end{equation}

\section{Operatori di creazione e distruzione}
Per calcolare lo spettro dell'hamiltoniano, come faremo nella prossima sezione, ci conviene introdurre due nuovi operatori: definiamo
\begin{equation}
	\op\eta=\frac1{\sqrt{2\hbar m\omega}}(\op p-im\omega\op q)
	\label{eq:operatore-distruzione}
\end{equation}
e di conseguenza il suo aggiunto
\begin{equation}
	\adj{\op\eta}=\frac1{\sqrt{2\hbar m\omega}}(\op p+im\omega\op q).
	\label{eq:operatore-creazione}
\end{equation}
Essi sono chiamati rispettivamente operatore di \emph{distruzione} e di \emph{creazione}, per ragioni che vedremo più avanti.
Il loro prodotto è dato da
\begin{multline}
	\adj{\op\eta}\op\eta=\frac1{2\hbar m\omega}(\op p+im\omega\op q)(\op p-im\omega\op q)=\frac1{2\hbar m\omega}(\op p^2+im\omega\op q\op p-im\omega\op p\op q+m^2\omega^2\op q^2)=\\=\frac1{2\hbar m\omega}(\op p^2+im\omega[\op q,\op p]+m^2\omega^2\op q^2)=\frac{\op H}{\hbar\omega}+\frac{im\omega[\op q,\op p]}{2\hbar m\omega}=\frac{\op H}{\hbar\omega}-\frac12,
\end{multline}
mentre
\begin{equation}
	\op\eta\adj{\op\eta}=\frac{\op H}{\hbar\omega}+\frac12.
\end{equation}
Il commutatore tra i due operatori è dunque $[\op\eta,\adj{\op\eta}]=1$.
Possiamo anche ricavare l'hamiltoniano da questi due operatori, trovando che $\op H=\hbar\omega(\adj{\op\eta}\op\eta+\frac12)=\hbar\omega(\op\eta\adj{\op\eta}-\frac12)$, e di conseguenza
\begin{equation}
	[\op H,\op\eta]=\hbar\omega[\adj{\op\eta}\op\eta,\eta]=\hbar\omega([\adj{\op\eta}[\op\eta,\op\eta]+[\adj{\op\eta},\op\eta]\op\eta)=-\hbar\omega\op\eta,
\end{equation}
e anche, dato che il commutatore è antihermitiano, $[\op H,\adj{\op\eta}]=-\adj{[\op H,\op\eta]}=\hbar\omega\adj{\op\eta}$.

Ulteriormente, possiamo definire $\op N=\adj{\op\eta}\op\eta$ per ottenere i tre commutatori
\begin{equation}
	[\op\eta,\adj{\op\eta}]=1,\qquad [\op N,\op\eta]=-\op\eta,\qquad [\op N,\adj{\op\eta}]=\adj{\op\eta}.
	\label{eq:algebra-heisenberg}
\end{equation}
L'insieme di questi tre operatori forma un'algebra detta \emph{algebra di Heisenberg}, o algebra del conteggio.

\section{Spettro dell'hamiltoniano}
Sia $\ket{E}$ un autostato di $H$: prendiamo lo stato che risulta applicando l'operatore di distruzione $\op\eta$ introdotto precedentemente, e questa volta l'azione dell'hamiltoniana è
\begin{equation}
	\op H\op\eta\ket{E}=(\op H\op\eta-\op\eta\op H+\op\eta\op H)\ket{E}=([\op H,\op\eta]+\op\eta\op H)\ket{E}=-\hbar\omega\op\eta\ket{E}+\op\eta E\ket{E}=(E-\hbar\omega)\op\eta\ket{E},
\end{equation}
ossia $\op\eta\ket{E}$ è ancora un autostato dell'hamiltoniano, ma con l'autovalore (di $H$) diminuito di $\hbar\omega$.
Applicando nuovamente $\op\eta$ si ottiene un ulteriore autostato con autovalore diminuito di $2\hbar\omega$ rispetto a quello di partenza.
Troviamo quindi una catena di autovalori $\{E,E-\hbar\omega,E-2\hbar\omega,\dots\}$: essa non potrà continuare indefinitamente, perch\'e gli autovalori di $H$ sono tutti positivi.
Infatti si arriverà ad un certo stato $\ket{x}$ tale che $\op\eta\ket{x}=0$: applicando ancora $\op\eta$, non troviamo un autovalore diminuito di $\hbar\omega$, ma l'equazione	$\op H\op\eta\ket{x}=(E-\hbar\omega)\op\eta\ket{x}$ ma $\op\eta\ket{x}=0$ quindi essa si riduce a $0=0$, e ci si deve fermare a questo punto della catena di autovalori.
Se $E_0$ è l'autovalore minimo e $\ket{E_0}$ è il suo autostato, esso dovrà avere il valore minimo accettabile di energia, e sarà quindi tale che $\op\eta\ket{E_0}=0$.
Di conseguenza anche la sua norma è nulla, perciò
\begin{equation}
	0=\bra{E_0}\adj{\op\eta}\op\eta\ket{E_0}=\bra{E_0}\frac{\op H}{\hbar\omega}-\frac12\ket{E_0}=\Big(\frac{E_0}{\hbar\omega}-\frac12\Big)\braket{E_0}{E_0}
\end{equation}
poich\'e $\bra{E_0}\op H=\adj{\op H\ket{E_0}}=\op H\ket{E_0}=E_0\ket{E_0}$.
Risulta quindi
\begin{equation}
	E_0=\frac{\hbar\omega}2.
	\label{eq:oscillatore-armonico-energia-minima}
\end{equation}

Se ora guardiamo a $\adj{\op\eta}$, con un ragionamento analogo troviamo in un autostato di $H$ che
\begin{equation}
	\op H\adj{\op\eta}\ket{E}=([\op H,\adj{\op\eta}]+\adj{\op\eta}\op H)\ket{E}=(E+\hbar\omega)\adj{\op\eta}\ket{E},
\end{equation}
ossia $\adj{\op\eta}$ porta ogni autostato dell'hamiltoniano in un altro autostato con autovalore (sempre di $H$) aumentato di $\hbar\omega$.
Dunque, se partiamo da $\ket{E_0}$, possiamo applicare indefinitamente l'operatore o esiste un'energia massima che non si può oltrepassare?
Se esistesse un autostato $\ket{E_M}$ (per il quale $\op H\ket{E_M}=E_M\ket{E_M}$) tale che $\adj{\op\eta}\ket{E_M}=0$, si avrebbe come prima
\begin{equation}
	0=\bra{E_M}\op\eta\adj{\op\eta}\ket{E_M}=\bra{E_M}\frac{\op H}{\hbar\omega}+\frac12\ket{E_M}=\Big(\frac{E_M}{\hbar\omega}+\frac12\Big)\braket{E_M}{E_M},
\end{equation}
ma $E_M=-\hbar\omega/2$ contraddice il fatto che tutti gli autovalori di $H$ sono positivi, quindi un tale autostato non può esistere.

Abbiamo trovato dunque che gli autostati di $H$ soddisfano l'equazione
\begin{equation}
	\op H(\adj{\op\eta})^k\ket{E_0}=(E_0+k\hbar\omega)(\adj{\op\eta})^k\ket{E_0}=\Big(\frac{\hbar\omega}2+k\hbar\omega\Big)(\adj{\op\eta})^k\ket{E_0}=\Big(k+\frac12\Big)\hbar\omega(\adj{\op\eta})^k\ket{E_0},
\end{equation}
ossia che gli autovalori $E_n$ sono dati da
\begin{equation}
	E_n=\Big(\frac12+n\Big)\hbar\omega
	\label{eq:oscillatore-armonico-autovalori-hamiltoniano}
\end{equation}
per $n\in\{0,1,2,\dots\}$.
Questi devono necessariamente essere tutti e soli gli autovalori perch\'e, se ne esistesse uno con un espressione diversa, applicando $\op\eta$ ripetutamente non si incontrerebbe più l'autovalore $E_0$ (scendendo a ``gradini'' di $\hbar\omega$, verrebbe saltato) e si scenderebbe cos\`i in autovalori negativi, che è assurdo.
Non conoscendo se $H$ sia degenere o meno, non possiamo però affermare che gli autostati $\ket{E_n}$ relativi a tali autovalori sono unici.\footnote{L'hamiltoniano \emph{non è} degenere, quindi sono realmente tutti e soli gli autostati, ma questo lo dimostreremo più avanti.}

Semplifichiamo dunque la notazione e indichiamo solo con $\ket{n}$ (per $n\in\N_0$) gli autostati dell'hamiltoniano: per quanto visto essi si ottengono tutti applicando ripetutamente $\adj{\op\eta}$ allo stato fondamentale $\ket{0}$, ma in generale $(\adj{\op\eta})^n\ket{0}=\ket{n}$ non è normalizzato, anche se lo è $\ket{0}$.
Per calcolare la sua norma, vediamo prima come commutano $\op\eta$ e $(\adj{\op\eta})^n$, dato che dobbiamo calcolare $\bra{0}\op\eta^n(\adj{\op\eta})^n\ket{0}$.
Abbiamo già visto che $[\op\eta,\adj{\op\eta}]=[\op\eta,(\adj{\op\eta})^1]=1=1(\adj{\op\eta})^{1-1}$, dunque potremmo supporre che $[\op\eta,(\adj{\op\eta})^n]=n(\adj{\op\eta})^{n-1}$.
Dimostriamolo per induzione: se assumiamo che $[\op\eta,(\adj{\op\eta})^{n-1}]=(n-1)(\adj{\op\eta})^{n-2}$, allora troviamo
\begin{equation}
	\begin{split}
		[\op\eta,(\adj{\op\eta})^n]&=[\op\eta,\adj{\op\eta}(\adj{\op\eta})^{n-1}]=\\
		&=\adj{\op\eta}[\op\eta,(\adj{\op\eta})^{n-1}]+[\op\eta,\adj{\op\eta}](\adj{\op\eta})^{n-1}=\\
		&=\adj{\op\eta}(n-1)(\adj{\op\eta})^{n-2}+(\adj{\op\eta})^{n-1}=\\
		&=(n-1)(\adj{\op\eta})^{n-1}+(\adj{\op\eta})^{n-1}=\\
		&=n(\adj{\op\eta})^{n-1}.
	\end{split}
\end{equation}
Allora, abbiamo
\begin{equation}
	\begin{split}
		\bra{0}\op\eta^n(\adj{\op\eta})^n\ket{0}&=\bra{0}\op\eta^{n-1}\op\eta(\adj{\op\eta})^n\ket{0}=\\
		&=\bra{0}\op\eta^{n-1}\big(\op\eta(\adj{\op\eta})^n-(\adj{\op\eta})^n\op\eta+(\adj{\op\eta})^n\op\eta\big)\ket{0}=\\
		&=\bra{0}\op\eta^{n-1}[\op\eta,(\adj{\op\eta})^n]\ket{0}+\bra{0}\op\eta^{n-1}(\adj{\op\eta})^n\op\eta\ket{0}=\\
		&=\bra{0}\op\eta^{n-1}[\op\eta,(\adj{\op\eta})^n]\ket{0}
	\end{split}
\end{equation}
dove $\bra{0}\op\eta^{n-1}(\adj{\op\eta})^n\op\eta\ket{0}=0$ poich\'e $\op\eta\ket{0}=0$.
Sostituendo il commutatore con quanto trovato in precedenza, otteniamo
\begin{equation}
	\bra{0}\op\eta^n(\adj{\op\eta})^n\ket{0}=n\bra{0}\op\eta^{n-1}(\adj{\op\eta})^{n-1}\ket{0},
\end{equation}
di conseguenza iteriamo il calcolo fino ad ottenere
\begin{equation}
	\bra{0}\op\eta^n(\adj{\op\eta})^n\ket{0}=n!\braket{0}{0}.
\end{equation}
Per normalizzare gli autostati dell'hamiltoniana li ridefiniamo quindi come
\begin{equation}
	\ket{n}=\frac1{\sqrt{n!}}(\adj{\op\eta})^n\ket{0},
	\label{eq:oscillatore-armonico-autostati-ortonormali}
\end{equation}
perciò se $\braket{0}{0}=1$ allora anche $\braket{n}{n}=1$ per ogni $n\in\N_0$.

